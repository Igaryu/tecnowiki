
<h2 class="sectionedit1" id="come_configurare_ip_statico_su_macchine_della_famiglia_ubuntu_dalla_versione_1704_in_poi">Come configurare IP statico su macchine della famiglia Ubuntu dalla versione 17.04 in poi.</h2>
<div class="level2">

<p>
Devo dire che questa cosa è passata piuttosto in silenzio: solo al momento dell&#039;accesso alla macchina, dopo l&#039;installazione, gli utenti amministrativi si sono resi conto che qualcosa era cambiato nella gestione della configurazione delle schede di rete. Al momento in cui sono andati, abitualmente, a cambiare le configurazioni del file <code>/etc/network/interfaces/</code> si sono trovati questo testo inserito, in cima al file, come commento:
</p>
<pre class="code"># ifupdown has been replaced by netplan(5) on this system.  See
# /etc/netplan for current configuration.
# To re-enable ifupdown on this system, you can run:
#    sudo apt install ifupdown</pre>

<p>
che tradotto suona più o meno:
</p>
<pre class="code"># ifupdown è stato rimpiazzato da netplan su questo sistema. 
# Controlla /etc/netplan/ per la configurazione corrente.
# PEr riattivare ifupdown su questo sistema puoi eseguire:
#    sudo apt install ifupdown</pre>

<p>
Per altro scordandosi di avvisare che se <code>netplan</code> <strong>non viene disinstallato</strong>, <code>ifupdown</code> può andare incontro a problemi piuttosto antipatici, in fase di esecuzione.
</p>

<p>
Quindi Ubuntu ha deciso, mi pare in maniera unilaterale, di passare da un sistema di gestione di rete ad un altro. A detta loro per standardizzare e semplificare la gestione… Io, sinceramente, non sono molto d&#039;accordo, ma questo, con questa pagina, non ha molto a che fare, per cui cominciamo a vedere come si fa!
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Come configurare IP statico su macchine della famiglia Ubuntu dalla versione 17.04 in poi.&quot;,&quot;hid&quot;:&quot;come_configurare_ip_statico_su_macchine_della_famiglia_ubuntu_dalla_versione_1704_in_poi&quot;,&quot;codeblockOffset&quot;:0,&quot;secid&quot;:1,&quot;range&quot;:&quot;1-1499&quot;} -->
<h3 class="sectionedit2" id="premessa_importante">Premessa importante!</h3>
<div class="level3">

<p>
Durante l&#039;installazione, io uso sempre versioni server LTS<sup><a href="#fn__1" id="fnt__1" class="fn_top">1)</a></sup>, il sistema quando arriva alla fase di configurazione della rete della macchina, permette di configurarla a nostra scelta: o <code>DHCP</code>, o IP statico. Se avete scelto IP statico, allora avete già risolto il problema: dovete solo fare un bel 
</p>
<pre class="code">man netplan</pre>

<p>
 per studiarvi il nuovo comando, e le sue possibili configurazioni; se invece avete scelto <code>DHCP</code>, per qualsivoglia motivo, e volte passare a IP statico, allora continuate a leggere.
</p>
<hr />

<p>
Le configurazioni di <code>netplan</code> sono scritte in file nella cartella <code>/etc/netplan</code>, quindi il vecchio file <code>/etc/networks/interfaces</code> non ci interessa più. Spostatevi in <code>/etc/netplan</code> e fate un bel <strong><code>ls -la</code></strong>: dovreste trovare un file li dentro, che ha quelle poche righe, necessarie, per configurare la scheda di rete in modalità <code>DHCP</code>.
</p>

<p>
Copiatevi quel file nella vostra cartella personale, così da averne una copia di sicurezza. Il file potrebbe essere: <code>50-cloud-init.yaml</code> oppure un altro nome simile. Unica cosa sicura: avrà l&#039;estensione <code>.yalm</code>
</p>

<p>
Apritelo e svuotatelo: sarà più veloce che non cercare di sistemarlo, trasformandolo in base alle vostre esigenze.
</p>

<p>
Una volta vuoto, riempitelo in questo modo:
</p>
<pre class="code">network:
    ethernets:
        enp0s3:                      ## Nome della scheda di rete
            addresses: 
            - 192.168.1.80/24        ## Indirizzo statico che volete assegnare
            - 192.168.1.81/24        ## Indirizzo statico che volete assegnare
            
            gateway4: 192.168.1.254  ## Gateway per questa scheda
            nameservers:
                addresses:
                - 8.8.8.8            ## Primo server DNS
                - 208.67.222.222     ## Secondo server DNS
                search:
                - vostro.dominio     ## modalità di ricerca
            optional: true           ## opzionale: valore bolelan quindi o true o false
    version: 2</pre>

<p>
Alcune considerazioni:
</p>
<ul>
<li class="level1"><div class="li">Il file <strong>deve</strong> essere indentato pena il mancato funzionamento del settaggio;</div>
</li>
<li class="level1"><div class="li">i commenti nell&#039;esempio, ossia tutto quello segue i caratteri ## (caratteri compresi) <strong>non</strong> devono essere riportati nel file di configurazione;</div>
</li>
<li class="level1"><div class="li">l&#039;indirizzo IP <strong>deve</strong> essere espresso nella notazione <code>CDIR</code> quindi <code>0.0.0.0/24</code>;</div>
</li>
<li class="level1"><div class="li">come nell&#039;esempio, si possono assegnare più IP alla stessa scheda di rete;</div>
</li>
<li class="level1"><div class="li">possono essere indicati più server <code><abbr title="Domain Name System">DNS</abbr></code>;</div>
</li>
<li class="level1"><div class="li"><strong>optional</strong> di default è <code>false</code>, ma viene consigliato di configurarlo su <code>true</code>. Il parametro <strong>optional</strong> indica se la macchina deve attendere che sia terminata la configurazione della scheda di rete, durante il boot, o se può proseguire fregandosene del risultato positivo, o meno, della configurazione stessa. Con <code>true</code> si afferma che la configurazione della scheda di rete risulta opzionale rispetto al processo di boot, per cui anche non andasse in porto, il boot può proseguire.</div>
</li>
</ul>

<p>
Quindi una configurazione <strong><em>pulita</em></strong> di un file di configurazione, per una classica scheda di rete con un solo IP statico, risulterebbe cosi:
</p>
<pre class="code">network:
    ethernets:
        enp2s0f0:
            addresses:
            - 192.168.1.250/24
            gateway4: 192.168.1.1
            nameservers:
                addresses:
                - 208.67.222.222
                search:
                - jcsu.eu
                - jsch
            optional: true
    version: 2
</pre>

<p>
Basta ricordarsi i comandi, <strong>e le indentazioni</strong> (alla faccia del più standard e più comodo!).
</p>

<p>
Finita la parte di configurazione, <code>netplan</code> permette di fare un test per verificare se la nuova configurazione sia corretta o meno, senza farvi perdere la connessione se siete collegati via ssh. 
</p>

<p>
Eseguite il comando 
</p>
<pre class="code">netplan try</pre>

<p>
e se tutto è configurato correttamente avrete un risultato simile a questo:
</p>
<pre class="code">Warning: Stopping systemd-networkd.service, but it can still be activated by:
  systemd-networkd.socket
Do you want to keep these settings?


Press ENTER before the timeout to accept the new configuration


Changes will revert in 117 seconds</pre>

<p>
NetPlan vi dà 120 secondi per decidere se volete provare, o meno, quella configurazione: se premete <code>INVIO/RETURN</code> verrà testata, se fate <code>CRTL-C</code>, il test verrà interrotto.
</p>

<p>
Se durante il test avviene un errore, questo è il tipo di segnalazione che potreste ricevere:
</p>
<pre class="code"> 
Error in network definition //etc/netplan/50-cloud-init.yaml line 9 column 12: address &#039;192.168.1.80&#039; is missing /prefixlength

An error occured: the configuration could not be generated

Reverting.</pre>

<p>
In questo caso specifico, per far generare l&#039;errore, avevo impostato l&#039;IP in formato tradizionale e non <code>CDIR</code> per cui <code>netplan</code> mi segnala a che riga, e da che carattere, si è presentato l&#039;errore, segnalandomi anche il tipo di errore che è avvenuto.
</p>

<p>
Se invece non viene rilevato nessun errore avremo questa risposta:
</p>
<pre class="code">Configuration accepted.</pre>

<p>
Ossia che la configurazione e valida ed accettabile.
</p>

<p>
<strong><em class="u">ATTENZIONE</em></strong>: il test <strong>non apporta</strong> alcuna modifica ad alcun file di configurazione per ora. Per apportare <strong>definitivamente</strong> le modifiche impostate, nel file di configurazione, dovete dare un ultimo comando:
</p>
<pre class="code">netplan apply</pre>

<p>
Solo all&#039;uscita, <strong>senza errori</strong> da questo comando, la nuova configurazione sarà operativa e verrà caricata pari, pari, al prossimo riavvio.
</p>
<hr />

<p>
<a href="/doku.php?id=tecno:configurazioni" class="wikilink1" title="tecno:configurazioni" data-wiki-id="tecno:configurazioni">Clicca qui</a> per tornare alla pagina Configurazioni.<br/>

<a href="/doku.php?id=tecno:start" class="wikilink1" title="tecno:start" data-wiki-id="tecno:start">Clicca qui</a> per tornare alla pagina principale di questo Wiki.
</p>
<hr />

<p>
 — <em><a href="mailto:&#106;&#99;&#117;&#114;&#116;&#111;&#64;&#106;&#111;&#101;&#46;&#118;&#114;&#46;&#105;&#116;" class="mail" title="&#106;&#99;&#117;&#114;&#116;&#111;&#64;&#106;&#111;&#101;&#46;&#118;&#114;&#46;&#105;&#116;">Joseph Curto</a> 2018/07/11 12:13</em> — Ultima modifica 2023/07/28 09:08
</p>

</div>
<!-- EDIT{&quot;target&quot;:&quot;section&quot;,&quot;name&quot;:&quot;Premessa importante!&quot;,&quot;hid&quot;:&quot;premessa_importante&quot;,&quot;codeblockOffset&quot;:2,&quot;secid&quot;:2,&quot;range&quot;:&quot;1500-&quot;} --><div class="footnotes">
<div class="fn"><sup><a href="#fnt__1" id="fn__1" class="fn_bot">1)</a></sup> 
<div class="content">Long Term Service</div></div>
</div>
