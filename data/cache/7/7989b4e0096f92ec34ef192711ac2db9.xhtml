
<h2 class="sectionedit1" id="come_configurare_ip_statico_su_macchine_della_famiglia_ubuntu_sino_alla_versione_17">Come configurare IP statico su macchine della famiglia Ubuntu sino alla versione 17</h2>
<div class="level2">

<p>
Questo metodo piuttosto noto, ma ne tengo traccia per quando manca la memoria!!!
Per poter configurare la scheda di rete con un IP statico si deve operare nel file: 
</p>
<pre class="code">/etc/network/interfaces</pre>

<p>
quindi apriamolo con il nostro editor preferito, io uso vi:
</p>
<pre class="code"> vi /etc/network/interfaces</pre>

<p>
Di norma quando si installa una macchina Ubuntu, la configurazione di default per la scheda di rete è quella che utilizza il server DHCP. Quindi troveremo nel file un contenuto di questo genere:
</p>
<pre class="code">auto lo
iface lo inet loopback

auto eth0
iface eth0 inet dhcp</pre>

<p>
Non dovrebbe essere necessario specificalo, ma facciamolo:
</p>
<ul>
<li class="level1"><div class="li"> <strong>lo</strong> indica la scheda virtuale nota anche come <strong>localhost</strong>;</div>
</li>
<li class="level1"><div class="li"> <strong>eth0</strong> indica la <strong>prima</strong> scheda di rete fisica;</div>
</li>
<li class="level1"><div class="li"> iface determina se la scheda viene configurata in maniera statica o via dhcp</div>
</li>
</ul>

<p>
Chiaramente la scheda <strong>lo</strong> non necessita di configurazione in quando è universalmente configurata a 127.0.0.1
mentre in questo file di configurazione la scheda <strong>eth0</strong> è configurata per essere indirizzata da un server dhcp.
</p>

<p>
Affinché la nostra scheda eth0 diventi una scheda con IP statico, dobbiamo fare delle modifiche alla sua configurazione in questo file iniziando dalla riga:
</p>
<pre class="code">iface eth0 inet dhcp</pre>

<p>
che deve diventare:
</p>
<pre class="code">iface eth0 inet static</pre>

<p>
Come possiamo vedere abbiamo modificato la riga in modo che il sistema sappia che non vogliamo un IP assegnato da un server <strong>dhcp</strong>, ma che lo configureremo come IP <strong>statico</strong>. A questo punto diventa ovvio che dobbiamo aggiungere delle informazioni suppletive per poter dare tutti i dati necessari per una corretta configurazione:
</p>
<pre class="code">iface eth0 inet static
	address 86.107.98.134
	netmask 255.255.255.0
	broadcast 86.107.98.255
	network 86.107.98.0
	gateway  86.107.98.1
        dns-nameserver 8.8.8.8 207.68.222.222</pre>

<p>
Nell&#039;ordine abbiamo configurato:
</p>
<ul>
<li class="level1"><div class="li">l&#039;indirizzo IP</div>
</li>
<li class="level1"><div class="li">la relativa netmask</div>
</li>
<li class="level1"><div class="li">il relativo broadcast</div>
</li>
<li class="level1"><div class="li">la relativa network</div>
</li>
<li class="level1"><div class="li">il relativo gateway</div>
</li>
<li class="level1"><div class="li">i relativi indirizzi dei server <abbr title="Domain Name System">DNS</abbr> <sup><a href="#fn__1" id="fnt__1" class="fn_top">1)</a></sup></div>
</li>
</ul>

<p>
Nell&#039;esempio ho configurato la scheda di rete del server su cui è installato questo Wiki.
</p>

<p>
Alla fine l&#039;intero file di configurazione risulterà:
</p>
<pre class="code">auto lo
iface lo inet loopback

auto eth0
iface eth0 inet static
	address 86.107.98.134
	netmask 255.255.255.0
	broadcast 86.107.98.255
	network 86.107.98.0
	gateway  86.107.98.1</pre>

<p>
Normalmente, a questo punto, affinché il servizio prenda i nuovi dati di dovrebbe procedere con:
</p>
<pre class="code">service networking restart</pre>

<p>
 ma per un vecchio bug, mai sistemato, questo sistema non funzionerà. Indi l&#039;unico modo per attivare le modifiche è quello di riavviare il sistema con un: 
</p>
<pre class="code">shutdown -r now</pre>

<p>
A riavvio effettuato, per verificare che i nuovi dati siano stati presi in carico eseguiamo un: 
</p>
<pre class="code">ifconfig eth0</pre>

<p>
il risultato, con i dati che ho usato per l&#039;esempio, sarà:
</p>
<pre class="code">eth0      Link encap:Ethernet  HWaddr 00:16:3e:7b:5a:ea  
          inet addr:86.107.98.134  Bcast:86.107.98.255  Mask:255.255.255.0
          inet6 addr: fe80::216:3eff:fe7b:5aea/64 Scope:Link
          UP BROADCAST RUNNING MULTICAST  MTU:1500  Metric:1
          RX packets:1985443 errors:0 dropped:36375 overruns:0 frame:0
          TX packets:54473 errors:0 dropped:0 overruns:0 carrier:0
          collisions:0 txqueuelen:1000 
          RX bytes:131166107 (131.1 MB)  TX bytes:60735093 (60.7 MB)</pre>

<p>
Chiaramente quello che ci interessa è l&#039;indirizzo IP che deve corrispondere a quello impostato. Il dato è quello nella riga che inizia con <strong>inet addr</strong>. Tutto quanto scritto sin&#039;ora vale anche, ovviamente, per eventuali configurazioni di indirizzi in IPv6 con le relative differenze sul formato di indirizzo.
</p>

<p>
E con questo abbiamo finito: buona configurazione!!
</p>
<hr />

<p>
<a href="/doku.php?id=configurazioni" class="wikilink1" title="configurazioni" data-wiki-id="configurazioni">Clicca qui</a> per tornare alla pagina Configurazioni.<br/>

<a href="/doku.php?id=start" class="wikilink1" title="start" data-wiki-id="start">Clicca qui</a> per tornare alla pagina principale di questo Wiki.
</p>
<hr />

<p>
 — <em><a href="mailto:&#106;&#99;&#117;&#114;&#116;&#111;&#64;&#106;&#111;&#101;&#46;&#118;&#114;&#46;&#105;&#116;" class="mail" title="&#106;&#99;&#117;&#114;&#116;&#111;&#64;&#106;&#111;&#101;&#46;&#118;&#114;&#46;&#105;&#116;">Joseph Curto</a> 2018/07/11 10:23</em>
</p>

</div>
<div class="footnotes">
<div class="fn"><sup><a href="#fnt__1" id="fn__1" class="fn_bot">1)</a></sup> 
<div class="content">ATTENZIONE: che sia un server o due o tre, il campo si chiama sempre dns-nameserver<strong>s</strong> al plurale!!! Levate la s finale perché avete un solo server <abbr title="Domain Name System">DNS</abbr>, e <strong>non verrà</strong> configurato alcun <abbr title="Domain Name System">DNS</abbr> server per la scheda di rete!!</div></div>
</div>
